Questo script inizia inserendo nella variabile MINPARAMS il numero minimo di parametri da passare quando lo stesso viene eseguito, la quale ci servirà per un controllo successivo. Vengono poi comandati alcuni ECHO che permettono di ricevere in output il nome dello script (utilizzando la variabile $0 nel primo caso e l' utility basename nel secondo caso, che toglie la directory dall' output, lasciando solamente il nome).
Si prosegue eseguendo una serie di costrutti IF, volti a verificare il corretto inserimento dei 10 parametri durante la chiamata dello script. Dopo questi IF vengono mandati in stampa tutti i parametri, che potrebbero essere 10 o anche in minor numero, poiché non cè un controllo che obbliga ad inserirne il numero richiesto. 
Il controllo sull' interezza dei parametri passati viene fatto alla fine, infatti l' ultimo costrutto IF esegue un confronto tra il numero di parametri passati e la variabile MINIPARAMS grazie all' operatore -lt (less than). Di conseguenza se i parametri sono inferiori a MINIPARAMS verrà stampato un messaggio, avvertendo l'utente che lo script necessita almeno 10 parametri per funzionare.
